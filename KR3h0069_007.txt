# -*- mode: mandoku-view; -*-
#+TITLE: 南宋院畫錄
#+DATE: 2015-08-24 23:16:29.649119
#+PROPERTY: ID KR3h0069
#+PROPERTY: BASEEDITION WYG    
#+PROPERTY: JUAN 卷七
<pb:KR3h0069_WYG_007-1a>¶
欽定四庫全書¶
　南宋院畫録卷七¶
　　　　　　　　　　　　　　錢唐厲鶚撰¶
　　　馬逺¶
馬逺號欽山其先河中人世以畫名後居錢唐光寧朝¶
待詔畫師李唐工山水人物花鳥獨步畫院(畫史/㑹要)¶
馬逺師李唐下筆嚴整用焦墨作樹石枝葉夾筆石皆¶
方硬以大劈斧帶水墨皴甚古全境不多其小幅或峭¶
<pb:KR3h0069_WYG_007-1b>¶
峰直上而不見其頂或絶壁直下而不見其脚或近山¶
參天而逺山則低或孤舟泛月而一人獨坐此邉角之¶
景也(格古/要論)¶
馬逺畫師李唐筆數整齊布境用焦筆作樹幹斗柄樹¶
葉夾筆石皆方硬以大劈斧帶水筆人物衣褶小者鼠¶
尾大者栁梢有軒昻閒雅氣象樓閣用尺界畫襯分染¶
色極其精明人謂馬逺全事邉角乃見未多也江浙間¶
有其峭壁大障則主山屹立浦溆縈迴長林瀑布互相¶
<pb:KR3h0069_WYG_007-2a>¶
掩映且如逺山外低平處略見水口蒼茫外微露塔尖¶
此全境也(山水/家法)¶
馬逺山是大斧劈兼丁頭鼠尾松是車輪蝴蝶水是鬦¶
水(七修/類槀)¶
馬逺樹多斜科偃蹇至今園丁結法猶稱馬逺云(西湖/志餘)¶
樹枝四等丁香范寛雀爪郭熈火燄李遵道拖枝馬逺¶
(珊瑚/網)¶
馬逺水墨西湖畫不滿一幅人號馬一角姚雲東詩宋¶
<pb:KR3h0069_WYG_007-2b>¶
家内院馬一角是也(曝書/亭集)¶
馬逺松多作瘦硬如屈鐡狀間作破筆最有丰致古氣¶
蔚然(畫/傳)¶
楊妹子楊后之妹書似寧宗馬逺畫多其所題語關情¶
思人或譏之(書史/㑹要)¶
理宗朝待詔馬逺畫三教圗黄面老子則跏趺中坐猶¶
龍翁儼立於傍孔子乃作禮于前葢内璫故令作此以¶
侮聖人也一日傳㫖俾古心江子逺作贊公即贊之云¶
<pb:KR3h0069_WYG_007-3a>¶
釋氏趺坐老聃傍睨惟吾夫子絶倒在地遂大稱㫖(齊/東)¶
(野/語)¶
馬逺畫之傳世者石鼎聨句圗一旗亭記曲圗一終南¶
招隱圗一天台就徴圗一沈香醉草圗一蓮舟邀月圗¶
一山屏潑翠圗一春波拍岸圗一寫生花圗十五折枝¶
花圗四水墨花圗十(繪事/備考)¶
馬逺松院鳴禽小幅楊妹子題其左方云閒中一弄七¶
絃琴此曲少知音多因淡然無味不比鄭聲淫松院静¶
<pb:KR3h0069_WYG_007-3b>¶
竹樓深夜沉沉清風拂軫明月當軒誰㑹幽心調寄訴¶
衷情波撇秀穎妍媚之態映帶縹緗(姜紹書韻/石齋筆談)¶
好事家藏馬逺畫宋南薰殿屏障淺色許用國説用國¶
杭人親見之也(都穆鐡/網珊瑚)¶
馬逺秋月書屋圗神品月色人物一團烟氣(畫法/年紀)¶
馬逺謝宣城澄江髙望圗(錢江/畫題)¶
馬逺畫竹下有冠者道士持酒杯侍以二童一鶴在烟¶
泉之間上有詩云不禱自安緣夀骨人間難得是清名¶
<pb:KR3h0069_WYG_007-4a>¶
淺斟仙酒紅生頰永保長生道自成賜王都提舉為夀¶
上有辛巳長印下有御書之寳(妮古/録)¶
馬逺觀海圗老挺踈枝秀出物表對題御書一絶句拖¶
沓不成語休承定以為宋髙宗余謂髙宗必不落夾乃¶
爾當是光寧所題也(弇州山/人續稿)¶
馬逺松下揮翰圗一老人據案絶似猶龍公但不知定¶
否五千言耳覺天骨與天機並秀逸(同/上)¶
馬逺觀瀑圗不敢當栖賢三峽或于天竺六橋間雨後¶
<pb:KR3h0069_WYG_007-4b>¶
得此微尚(同/上)¶
馬逺參禪髙士圗二軸三仙傳道夀星圖三軸淵明賞¶
菊和靖觀梅春溪曉泛等圖捕魚圖月明千里故人來¶
句圖墨梅并蕃馬三軸山水人物共二十八軸(嚴氏書/畫記)¶
馬逺孝經圖一髙宗書四景圖一栁塘聚禽圖一女孝¶
經圖一(同/上)¶
馬逺善作三友圖(吳太素畫/梅全譜)¶
項元度家馬逺探梅圖單條一幅又梅花冊二十六幅¶
<pb:KR3h0069_WYG_007-5a>¶
(太平/清話)¶
馬逺雲山采藥圖(寳繪/録)¶
顧先生大有家藏宋馬逺鍾馗移家圖(王穉登/雨航記)¶
馬逺觀泉圖團扇絹本淡色科頭一老箕踞松下兀對¶
流泉㗳然觀聽　士介斧山二印(珊瑚/網)¶
馬逺夜山圖團扇絹本淡色絶壑奔泉紅梅翠竹間一¶
鶴立石窺泉一鶴雲中欲下(同/上)¶
馬逺松澗盤桓圖縑素本松身墨痕堆起應用易水輕¶
<pb:KR3h0069_WYG_007-5b>¶
烟也畫法精妙不必言(同/上)¶
馬逺獨酌吟秋圖絹本馬氏世擅丹青逺在畫院中尤¶
稱獨步觀此作墨氣淡蕩洒然出塵足徴家學之妙(同/上)¶
馬待詔春郊牧放圖絹斗方躞蹀無妨錦障泥栁絲不¶
綰且長嘶落花好倩連前色寫出蕭蕭散牧蹊平陽龍¶
&KR0357;子題(同/上)¶
馬逺松岸髙逸圖(同/上)¶
董氏集古畫冊有馬逺列子御風圖(同/上)¶
<pb:KR3h0069_WYG_007-6a>¶
馬逺觀泉圖長方絹本淡色竒峯壁立飛泉直㵼雙松¶
下一客仰觀童子二抱琴持釣具(同/上)¶
馬逺山水上一逺山用水墨瀋成雲影廷韓藏(東圖/元覽)¶
馬逺小長條山水有楊妹子題又有逺䊵扇寫桂花皆¶
真又有蓮湖放舟圖竹鶴圖皆燈市見(同/上)¶
檇李項元汴一冊有馬逺二小片濶未四寸一作雞引¶
羣雛一作二鵝妙絶(同/上)¶
朱都督箑庵以徑二寸長畫卷集為二大冊今一在嵇¶
<pb:KR3h0069_WYG_007-6b>¶
職方一在吾歙殷二公子予並得細閱每部十八冊殷¶
冊中有馬逺數冊絶佳嵇冊獨有夏珪缺馬逺(同/上)¶
余參將有馬逺山水二筴樓臺二筴(同/上)¶
文待詔徴仲家藏馬逺松泉圖卷絹本淺絳色上作五¶
松甚竒古一髙士步行翩然一童子㩦阮具随後烟雲¶
泉石㸃綴有法卷尾題詠出勝國鄭元髙啓王彝諸¶
先輩(清河書/畫舫)¶
崇禎戊辰暮春之望過項氏觀楊妹子題馬逺花卉對¶
<pb:KR3h0069_WYG_007-7a>¶
幅及仇逺等跋(同/上)¶
董元宰太史平生不喜馬夏畫本及觀松泉圖卷則又¶
賞其清勁為之歛袵贊賞不能已已(同/上)¶
馬逺臨江村社㑹圖待月圖前元人跋踏歌圖宋髙宗¶
題前後璽(茅維南陽/名畫表)¶
馬逺折枝榴花梔子小幀(都穆鐵/網珊瑚)¶
馬逺山水圖春山夏山秋山冬山四圖雲山圖毛舜臣¶
書畫樓藏(無聲/詩)¶
<pb:KR3h0069_WYG_007-7b>¶
思陵題畫冊在絹素上皆馬逺著色山水桃李無言春¶
告歸落紅如海亂鶯啼西村渡口斜陽裏渺渺烟波緑¶
拍堤上有辛巳長印(郁逢慶續書/畫題跋記)¶
宋内院題馬逺四景圖詩　花前小榻閒眠處竹下明¶
窓獨坐時著甚語言名定泰林間自有翠禽知　一霎¶
催花細雨囘集芳堂下錦千堆浪紅狂紫渾争發不待¶
商量細細開　初晴月向松間出盛暑風從竹裏來已¶
比他人多數倍况能時復舉尊罍　同雲漠漠雪霏霏¶
<pb:KR3h0069_WYG_007-8a>¶
安樂園中賞玩時酒放半醺簾半捲此情無許外人知¶
(珊瑚/網)¶
吳師道題馬逺仙壇秋月圖(自注宫扇馬逺畫宋寧后/楊氏題詩自稱楊妹子)¶
宫中美人秋思多夜揖明月追仙娥畫闌桂樹倚樓闕¶
碧落天壇飛(闕/)　畫師不解西風夣筆端便有華陽洞¶
更将妍畫寫清詞輕扇君王心已動炎精季葉堪歎嗟¶
矧爾妖麗傾其家申生遺禍到濟瀆府中丞相真奸邪¶
吳宫一掃荒烟冷舊事凄凉誰復省百年永鑒不可忘¶
<pb:KR3h0069_WYG_007-8b>¶
留與人間看扇影(吴禮/部集)¶
吴師道仙壇秋月圖詩自注宫扇馬逺畫宋寧宗后楊¶
氏自稱楊妹子詩中感慨濟王之事以楊妹子為楊后¶
誤(香祖/筆記)¶
髙宗(逺非髙宗/時人誤)題馬逺畫冊　閒來洞口訪劉君緩步¶
輕揺玉線帬細白桃花擲流水更無言語倚彤雲　髙¶
山流水意無窮三尺雲絃膝上桐㸃㸃此時誰㑹得坐¶
凭江閣看飛鴻　月午山空桂花落華陽道士雲衣薄¶
<pb:KR3h0069_WYG_007-9a>¶
石壇香散步虚聲松雲清冷滴栖鶴(珊瑚/網)¶
又題馬逺畫冊　已過穀雨十六日猶見牡丹開淺紅¶
曾不争先及開早能陪芍藥到薫風(同/上)¶
陳旅題馬逺畫詩　屋角東風吹栁絲杏花開到最髙¶
枝春來陌上多塵土此老醉眠渾不知(安雅/堂集)¶
紐祐禄納新題馬逺信州圖詩　昔解靈溪纜相将下¶
信州人家臨水岸鼓角起城頭雲積龜峯雨江分蠡澤¶
秋開圖見山郭千里思悠悠(金臺/集)¶
<pb:KR3h0069_WYG_007-9b>¶
池灣沈貞仲家藏馬逺漢宫春曉一幅(太平/清話)¶
柯九思題馬逺虚亭漁笛圖詩　五月江南雨乍晴看¶
山如在畫中行隔溪簾幕初飛燕灌木池塘獨聽鶯暑¶
向昨宵風雨盡詩從今日簟紋成晝長睡起無何事驀¶
送滄浪漁笛聲(丹丘/生集)¶
馬逺放鶴圖　右宋馬逺所畫放鶴圖其寫夏山樓閣¶
長林豐草景物幽然較之平時應制之作不啻逕庭矣¶
逺為光寧朝待詔士人稱南渡畫院中之尤者曰劉李¶
<pb:KR3h0069_WYG_007-10a>¶
馬夏則逺居其三葢以其年數之先後非以其畫之優¶
劣也今瑩之所藏此卷什襲珍重不敢屑越可謂得所¶
矣既識而復題以短句(詩見/下)梅花道人吴鎮(寳繪/集)¶
吴鎮題馬逺放鶴圖詩　載鶴輕舟湖上歸重重樓閣¶
鎖烟霏仙家正在幽深處竹裏雞聲半掩扉(梅花/菴集)¶
前人題馬逺虚舟漁笛圖詩　虚閣延凉颸唯聞芳草¶
氣漁艇出滄浪弄笛仍遺世山鳥為飛鳴遊魚順流去¶
幽人午夢餘翛然信髙致何物馬生圖㑹得其中趣展¶
<pb:KR3h0069_WYG_007-10b>¶
閲不能忘賦得工五字(同/上)¶
張昱題馬逺宫廊雪霽圖　畫在丹青事已非碧山猶¶
自繞朱旗分明黄屋宸遊處千步宫廊雪霽時(張光弼/詩集)¶
張雨題馬逺小景詩二首　栁未藏鴉雪未消春衫遊¶
子馬蹄驕去年沽酒樓前路錯認桃花第一橋　玉砂¶
卷海白模糊千樹梅花掃地無彷彿水仙祠下路金枝¶
翠帶不勝扶(句曲外/史集)¶
元王逢題馬逺小景　半天飛殿壓金鼇一島春風䕶¶
<pb:KR3h0069_WYG_007-11a>¶
小桃争捧御香薫御榻君王來聽月中濤　班管書殘¶
女史箴水精深殿樂登臨荷花大得薫風意一夏吹香¶
上玉琴(梧溪/集)¶
錢惟善題馬逺商山四晧圖詩　已剖巴陵橘猶歌商¶
嶺芝避秦非避漢一出繫安危(江月松/風集)¶
陶宗儀題馬逺竹溪吟奕圖詩　好詩應向過橋成逸¶
興還從對局生此日山林無一事竹香細細晚風清(南/村)¶
(集/)¶
<pb:KR3h0069_WYG_007-11b>¶
髙啟題馬逺畫荼䕷黄葵詩二首　春晚獨餘芳風囘¶
帶酒香美人多愛看因似玉衣裳　池冷畫䦨幽芙蓉¶
伴晚愁金盤承露色彷彿漢宫秋(青丘/集)¶
馬逺雪景圖詩　今夕何夕興無涯來訪山中宰相家¶
艇子衝寒撑一箇還能鍊雪為烹茶盧彭祖　萬里江¶
天莫氷花散冷風卷簾看不足呼酒坐孤篷沈文矩¶
鳥絶千山暗六花地靈珉布日韜霞溪居有客圍爐坐¶
石鼎須烹鳯髓茶徐汝成　地白風寒雪不開枯梢屋¶
<pb:KR3h0069_WYG_007-12a>¶
外壓将摧爐煨榾柮關門卧應没情人乗興來蕭規¶
雪埋門逕失壓樹白差差知己年來少無人訪戴逵武¶
陵顧敬　暮雲天一色飛雪滿江干野艇歸來晚推篷不¶
厭看沈中　大雪天地閉空江行旅稀維舟且未出髙¶
卧掩荆扉立菴　獨民印¶
馬待詔山居小景圖　何處人家水繞門白沙翠竹自¶
成村老翁最得昇平樂韋曲看花引子孫釣鼇叟　買¶
斷空山隔竹溪此中髙築釣魚磯候門稚子輕相笑齷¶
<pb:KR3h0069_WYG_007-12b>¶
齪惟甘老布衣穮蓘生　百折泉源逺千莖竹樹幽飛¶
來何處雁清影落芳洲立菴　獨民朱文印　水抱雲¶
根静林含雨氣凉征鴻飛杳渺秋思滿瀟湘林鐘　湍¶
激石齒齒驚飛雙睡鳬平蕪秋色裏對景獨思鱸鄭閎¶
　秋净水逾碧竹多山更雄瀟湘無限景都在一雙鴻¶
沈徳全(珊瑚/網)¶
吴寛題馬逺古松髙士圖詩　寄傲天地間不為俗士¶
知九衢紛車馬有足難並馳偶來長松下時復一解頤¶
<pb:KR3h0069_WYG_007-13a>¶
手持白羽扇萬事付一麾吾心在太古身即太古時所¶
以陶淵明羲皇不吾欺須㬰白雲起青山變容姿即此¶
見世故長歌返茅茨(匏翁家/藏集)¶
祝允明題家藏馬逺春山行樂大幅詩　淑候媚川石¶
初景澹林霏扶藤循石坂楊栁共依依朱絃卧行襆隨¶
徃抱希微無論遇髙賞器在道無違(京兆/集)¶
明蘇正馬逺清溪道士圖　璚島春風草色青露華凉¶
沁蘂珠經洞門深鎖無人到一曲瑶笙有鶴聽(懐悦士/林詩選)¶
<pb:KR3h0069_WYG_007-13b>¶
邵亨貞題夏頤貞所藏王眉叟真人馬逺溪山堂卷¶
憶過餘不玉麈山開元堂下水潺潺只今惟見溪頭月¶
白鶴冲天不可攀(蛾術/集)¶
沈夢麟題馬逺山水詩　千尺雲根倚石牀飛泉潄玉¶
洒衣裳兩翁自得棋中樂不道人間有許忙(花谿/集)¶
唐肅題馬逺畫宋理宗御題賜甘昇　吮筆青蒲染素¶
繒御詩題罷賜甘昇莎汀水没灣迴處松閣人登最上¶
層雨長逕苔封細石雲隨谷鳥拂懸藤海桑變後看遺¶
<pb:KR3h0069_WYG_007-14a>¶
軸蔓草年年滿裕陵(息丰/集)¶
宋馬逺畫水十二幅楊妹子題字各幅同¶
雲生滄海　層波叠浪　湖光㶑灔　長江萬頃¶
寒塘清淺　晚日烘山　雲舒浪卷　波蹙金風¶
洞庭風細　細浪漂漂　黄河逆流　(闕/)¶
右馬逺畫水十二幅狀態各不同而江水尤竒絶出筆墨蹊¶
徑之外真活水也予不識畫法以書法斷之長沙李東陽¶
馬逺不以畫水名觀此十二幅曲盡水態可謂多能者¶
<pb:KR3h0069_WYG_007-14b>¶
矣全卿家在江湖間蓋真知水者宜其有取於此戊申¶
十月晦日呉寛在海月庵題¶
山林樓閣人物花鳥蟲魚皆有定形獨水之變不一畫¶
者頗難之故東坡以為盡水之變惟蜀兩孫今觀逺所¶
作紆餘平逺盤迴澄深洶湧激撞輸寫跳躍風之漣漪¶
月之㶑灔日之澒洞皆超然有咫尺千里之勢所謂盡¶
水之變豈獨兩孫哉戊申長至後十日王鏊題¶
馬畫盡水之變俞記窮水之態元美世居海上其于水¶
<pb:KR3h0069_WYG_007-15a>¶
之變態當自得之予近寓包山風㠶徃來亦常領略今¶
觀此卷頗㑹于中元美方出為世用既有得于水之變¶
態尤宜觀水之變以自致瞽言狂妄不知以為然否隆¶
慶戊辰六月十八日五峯山人文伯仁¶
右馬河中逺畫水馬不以畫水名而所畫曲盡其情状¶
吾不知于吴道子李思訓孫知微若何能自崑崙西來¶
至弱羽之沼中間變態非一無復遺矣畫凢十二幅幅¶
各有題字如雲生滄海層波叠浪之類雖極柔媚而有¶
<pb:KR3h0069_WYG_007-15b>¶
韻下書賜兩府三字其印章有楊娃語長輩云楊娃者¶
楊后妹也以萟文供奉内庭凡逺畫進御及頒賜貴戚¶
皆命娃題署云按逺在光寧朝後先待詔最後寧宗后¶
楊氏承恩執内政所謂楊娃者豈即其妹耶又石谷俱¶
以節鉞領宫觀位至太師時稱大兩府二兩府則所謂¶
賜大兩府者疑即石也此卷初藏陸太宰全卿家李文¶
正吴文定王文恪諸公俱有跋而不能詳其事聊記以¶
俟再攷王世貞¶
<pb:KR3h0069_WYG_007-16a>¶
馬公十二水性得其性故瓢分蠡勺一掬而湖海溪沼¶
之天具在不徒如孫知微崩灘碎石鼔怒炫竒以取勢¶
而已李日華(六研齋/筆記)¶
王世貞題馬逺畫水詩　上帝兩帶垂長江黄河流崑¶
崙觸天漏下貯海一杯震澤與洞庭滙作東南漚風雲¶
出千變日月浴雙輈泓停瀉秋星蕭瑟競素湫木落清¶
淺出石壓琤琮抽其細抹貫珠巨者膏九州誰能傳此¶
神無乃宋馬侯解衣䃲礴初已動馮夷愁天一臆間吐¶
<pb:KR3h0069_WYG_007-16b>¶
𣲖九筆厎流生絹十二幅幅幅窮雕鎪憶昔進御時陡¶
豁神龍眸遂令大同殿濤聲撼牀頭六宫攝其魄所以¶
不敢留楊妹即大家女史司較讎朱填六玉箸墨宛四¶
銀鈎錦標賜兩府青箱潤千秋晴窓下開閲如練沾衣¶
褠恍作銀漢翻浸我白玉樓當其鬱怒筆楣表騰蛟虯¶
及乎汨舒徐遥頸延鷺鷗動則開智樂淵然與心謀老¶
思鑑湖曲興盡剡溪舟左壁桑氏經右圖供卧遊那能¶
學神禹胼胝終荒邱(弇州山/人集)¶
<pb:KR3h0069_WYG_007-17a>¶
朱徳潤馬逺瀟湘八景圖跋　瀟湘八景圖始自宋文¶
臣宋迪南渡後諸名手更相彷彿此卷乃淳熈間院工¶
馬逺所作觀其筆意清曠烟波浩渺使人有懐楚之思¶
(存復/齋集)¶
馬逺四晧奕棋圖在宋楮上淺色山水横卷後欵云臣¶
馬逺　四晧贊云四先生天民也天生先生于秦而不¶
使先生用于秦天老先生于漢而不使先生死于漢焚¶
書坑儒非秦之暴也天所以速先生之去也卑辭厚禮¶
<pb:KR3h0069_WYG_007-17b>¶
非漢之恭也天所以挽先生之出也右胡牧仲先生之¶
所作先師楊鐵崖嘗三誦之愛其文字簡而意趣髙耳¶
虚白聞而善之俾書諸卷中云陳文東識　白髪商山¶
老清風扇八垠能安漢基業頼此秦遺民好爵非愛慕¶
長松相主賔亦有種桃者武陵溪水濱倪瓚(以上書畫/題跋記)¶
馬遠四皓奕棋圖詩　落落四皓翁山林養其靜羞為¶
漢家臣欲避秦苛政歘起佐儲王上前啟名姓堪憐羽¶
翼成難將口舌爭無語及扶蘇空歌紫芝咏庚戌四月¶
<pb:KR3h0069_WYG_007-18a>¶
既望雲間朱芾書　商山巍巍上有紫芝采芝可療飢¶
何獨西山薇西伯養老去古逺而獨夫殺士吾将疇依¶
夘金之子海内威羅絡齮齕将奚為平生一識下邳兒¶
肯隨漢邸同兒戲甪里綺里無人知　抱遺老人㑹稽¶
楊維楨在雲間草元閣書¶
白石蒼松嵗月閒紅塵飛不到青山誤因一着争先手¶
老使虚名滿世間於越江漸¶
天下蒼生苦秦虐髙人多與許巢期當時不墮留侯計¶
<pb:KR3h0069_WYG_007-18b>¶
豈負山中咏紫芝敬亭謝儶¶
谿翁袖圖舟雨泊過我徴詩咏商㩁時危毎憶藍田山¶
白首長吟問寥廓秦中四老是耶非風塵于歸如可作¶
史稱四皓逸姓名采芝曾歌山漠漠巴園橘叟何誕幻¶
自云不减商山樂象戲寧為黒白棋畫手無稽傳乃錯¶
老夫逢人苦好奕見畫應疑身有托商隱巴仙竟兩忘¶
姑遂平生一丘壑賦詩獨也媿凢近前楊後楊學能博¶
卷圖揖君徃放舟九峯無雲有鳴鶴　青溪翁載雨相¶
<pb:KR3h0069_WYG_007-19a>¶
過出此卷邀余同賦余不能詩雖竭駑力豈能追逸足¶
之塵哉愧亦甚矣前楊後楊浦城㑹稽二先生云隴右¶
邾經識¶
千年憐四皓不悟世如棋既脫秦坑慘那扶漢鼎危𡨕¶
鴻心已屈牝雉禍難追何似商顔下長歌茹紫芝河南¶
程煜¶
嬴氏肆其暴黔首無寧居五嶺已適戍驪山方送徒如¶
何商巗中遺此四老夫紫芝當餱糧青松為屋廬悠悠¶
<pb:KR3h0069_WYG_007-19b>¶
木石間其樂自有餘姜叟在渭濵伯夷居海隅荷蓧有¶
丈人耦耕見長沮夫子復此舉異世自同符我願從之¶
游道逺不可踰撫卷長太息懐賢正躊蹰海叟袁凱¶
安劉無上策來倩避秦人駭俗衣冠古扶顛羽翼新寵¶
加龍目送怨入翠眉顰莫擬巴園橘飛騰自有神張濬¶
四翁羽翼漫從游不識安劉是滅劉解使初心迴乃主¶
寧知善計在留侯紫芝分合商山隱黄鶴猶憐漢室憂¶
載展畫圖增忼慨西風一曲感庭秋谷陽陳文東(以上/書畫)¶
<pb:KR3h0069_WYG_007-20a>¶
(彚/考)¶
吴海馬逺商山四皓圖跋　嘗觀李伯時畫商山四皓¶
圖意趣幽逺筆力精妙宛然千數百載如見其人因念¶
少時讀西漢傳四君子避秦亂以去采芝賦詩若遺世¶
者至漢髙欲易太子大臣不能止吕后用留侯計延致¶
四君子復出遂從太子見上此卷謂馬逺作余雖不能¶
識然韻度髙古亦足為佳觀其三人離立矍鑠蒿目若¶
深憂攅眉若共語一人仰空曳杖去之豈計欲出山三¶
<pb:KR3h0069_WYG_007-20b>¶
人已相唯諾其一人尚未定耶将昔人之見與余同固¶
因畫以見意邪毋乃畫者不省其布置偶若是邪是足¶
以發余衷而已(聞過/齊集)¶
唐文鳯跋馬逺山水圖　自史皇作畫創制之法下逮¶
秦漢間混朴未散古質尚存唐以下則人文日滋新巧¶
雜出所謂上古之畫迹簡而意淡中古之畫細宻而精¶
微也至唐王潑墨輩略去筆墨畦疃乃發新意隨賦形¶
迹略加㸃染不待經營而神㑹天然自成一家矣宋李¶
<pb:KR3h0069_WYG_007-21a>¶
唐得其不傳之妙為馬逺父子師及逺又出新意極簡¶
淡之趣號馬半邉今此幅得李唐法世人以肉眼觀之¶
無足取也若以道眼觀之則形不足而意有餘矣(西湖/志餘)¶
吴寛跋馬逺栁塘聚禽圖　栁塘水漫羣鳥翔集咫尺¶
中似來親人晉簡文帝云㑹心處不在逺其言妙矣(匏/翁)¶
(家藏/集)¶
馬逺鍾馗月下彈琴圖　古栢蒼鬱樹身屈曲如几馗¶
老坐其上撫琴一鬼自後聽之月影朦隴景界幽怪而¶
<pb:KR3h0069_WYG_007-21b>¶
衣褶木紋俱作𨽻篆法筆筆竒古可異雖相沿為馬逺¶
或超出其上亦未可知鴛上玉水汪子題(珊瑚/網)¶
都穆馬逺山水跋　馬逺山水一幅絹畫溪水數折亦¶
有勢兩岸竹樹有烟雨態水禽四上有宣和天水小璽¶
疑後人加之者逺為南宋人故耳(鐵網/珊瑚)¶
六月二十四日赴鑑臺叔招出馬逺單條四幅俱楊妹¶
子題其一白玉蝶梅重重叠叠染湘黄此際春光已半¶
芳開處不禁風日暖亂飄晴雪㸃衣裳再題晴雪烘香¶
<pb:KR3h0069_WYG_007-22a>¶
四字　其一著雪紅梅銖衣翠葢映朱顔未委何年入¶
帝關黙被畫工傳寫得至今猶似在衡山再題朱顔傅¶
粉四字　其一烟鎖紅梅夭桃艷杏豈相同紅潤姿容¶
冷淡中披拂輕烟何所似動人春色碧紗籠再題霞消¶
烟表四字　其一緑萼玉蝶渾如冷蝶宿花房擁抱檀¶
心憶舊香開到寒梢尤可愛此般必是漢宫妝再題層¶
叠氷綃四字後各有楊娃之章一小方印與余家所藏¶
妹子題馬逺楊葉竹枝二冊字畫差大然筆腕瘦嫩略¶
<pb:KR3h0069_WYG_007-22b>¶
相似二冊楊葉題線撚依依緑金垂裊裊黄竹枝題雨¶
洗娟娟浄風吹細細香(項鼎鉉呼/桓日記)¶
王世貞馬逺山月彈琴圖詩　與君試彈三兩弦中有¶
流水仍髙山與君試聽山與水恍若泠泠合宫徴試問¶
此聲當屬誰道人指爪如金錐劃然一鳴天地白初月¶
無情為誰色丹青譜出無聲琴却借青眼成知音聲空¶
色空今已矣彼圖我歌皆幻耳(弇州/續集)¶
前人馬逺山月彈琴圖跋　馬河中畫筆意楚楚秀骨¶
<pb:KR3h0069_WYG_007-23a>¶
天發不墮蹊徑所小恨者若孫䖍禮之于書耳此圖一¶
道人焚香鼓琴于山月清泉間尤自超絶孔炎王孫走¶
使二千里索余題鑒余方清齋謝客拈筆為作數語試¶
于夾池讀之此琴或能與衆山皆響也(同/上)¶
馬待詔三教圖卷¶
絲不如竹竹不如肉一等是聲各分題目黄鶯啼不足流¶
水和不足孔釋老&KR0389;兮抝直作曲咄西山隱人懐玉¶
嘗聞諸怪怪道人云徃年題三聖卷有曰五千言道徳¶
<pb:KR3h0069_WYG_007-23b>¶
之祖六百函慧命之書而况于二百四十年之春秋如¶
天之至公而無私乎今此卷因書所記如右李皓¶
江文忠公贊馬逺三教圖有坐地立地笑倒在地之語¶
世傳以為噱今觀此畫瞿曇氏前行曳踵却顧而吾夫¶
子與柱下史比肩趨其後若猶有逺餘意惜世無江公¶
為作贊也泰定元年八月二十又六日金華黄潛書¶
近年吴興趙公子昂嘗自稱三教弟子惜此公已去世¶
不及題此卷虞集書¶
<pb:KR3h0069_WYG_007-24a>¶
柱史惡周末之繁文則有剖斗折衡之意梵王子惡夫¶
溺于富貴者則有割愛獨清之心要之皆有激而然至¶
司㓂則不然慮其忘也則曰我愛其禮惧其凟也則曰¶
禮云禮云玉帛云乎哉今觀翛翛然遺世獨立與夫垂¶
拱者亦異矣夫至正癸夘嵗五月望日三山林世濟書¶
(珊瑚/網)¶
丁丑十二月上出畫冊一函凡二十六幅命講臣六人¶
分賦行所分者宣廟汀鷺一幅其三則馬逺馬麟山水¶
<pb:KR3h0069_WYG_007-24b>¶
及䳺鶉也(于慎行穀城/山房筆麈)¶
于慎行應制題畫烟雨　蕭蕭一幅上秋氣滿楓林半¶
似隨風引全疑夾霧隂逺峯看處暝踈樹望來深筆底¶
烟雲色争知用作霖¶
前人應制題畫雪景　輕綃寒色動不是月華開鳥道¶
千巖逈江光一逕迴虚無分玉樹彷彿想瑶臺未擬歌¶
黄竹陽春遍九垓¶
前人應制題畫䳺鶉　渺彼榆枋翼丹青畫作真静眠¶
<pb:KR3h0069_WYG_007-25a>¶
宫草日閒傍苑花春顧影驕金距逢塲上錦茵非同珠¶
樹鳥獨用羽毛真(穀城山/房集)¶
　(按于文定公集中三詩不書畫人姓名僅于筆麈中/見之又不分属逺麟父子故仍其舊)¶
熊明遇題馬逺觀梅圖詩　畫院曾聞馬逺名圖山畫¶
石最幽清華林屋角浮檀暈緑野闌邉㸃玉英疏影却¶
從寒月度暗香還自煖風生西湖岸上春光半處士堂¶
前照水明(緑雪/樓集)¶
馬逺鶴荒山水圖　評畫者謂逺多剰水殘山不過南¶
<pb:KR3h0069_WYG_007-25b>¶
渡偏安風景耳又世稱馬一角乃此獨大幅淋漓滿志¶
瀑布從天而下洄旋曲澗波濤洶湧水紋作孫位筆法¶
亭臺竹樹間幽人掀髯吟眺山半立鶴昻然者所云鶴¶
荒也崇正丁丑為黄越石持來予以仇英南極呈祥圖¶
及宋板國策一部易之汪砢玉識(珊瑚/綱)¶
陳衎馬河中梨花圖跋　光寧朝李唐劉松年馬逺夏¶
珪為四大家如宋初之李范董郭逺尤有家學于山水¶
花卉翎毛人物皆變化古蹟自成一家至今五百年尚¶
<pb:KR3h0069_WYG_007-26a>¶
私淑之不替焉右梨花一枝宛然日午令人有麗陽春¶
暮之思(大江草/堂集)¶
前人馬河中海錯題跋　海錯微物也而筆墨精潤逼¶
真若此古人㸃蠅畫扇皆可掇取亦若是乎觀者不待¶
徐陵蛤蜊啓而口饞矣(同/上)¶
馬逺在畫院中最知名余有紅梅一枝蒨艷如生楊妹¶
子題一詩于上字亦工按楊妹子者寧宗恭聖皇后之¶
妹書法類寧宗凡御府馬逺畫多令之題此幀李梅公¶
<pb:KR3h0069_WYG_007-26b>¶
見而愛之擕去竟燬于火(孫承澤庚/子銷夏記)¶
張英在内直見馬逺畫松風水月圖只清古數筆而神¶
致完備為賦絶句　隔岸松欹古澗濵挂猿枝偃最風¶
神由來筆墨宜髙簡百頃風潭月一輪(存誠/堂集)¶
惲格馬逺花圃春烟　玉闌花岸泛鴛鴦緑滿空亭一¶
逕香栁外風來人不覺落花如雪過廻塘(南田/詩存)¶
馬逺鸂𪄠圖小絹畫一幅水泉石壁有兩鸂𪄠游蕩其¶
下前有二小鳥飛去畫法簡健識三字曰臣馬逺得之¶
<pb:KR3h0069_WYG_007-27a>¶
兄元振(吴其貞/書畫記)¶
馬逺雪崖觀梅圖絹畫斗方氣色粲然如新一士子坐¶
草屋下望窓外梅花一人踏雪沽酒而來屋後有修竹¶
髙峯筆法工細清俊良可愛也識三字臣馬逺(同/上)¶
馬逺栁溪水閣圖絹畫斗方筆法髙簡得之叢睦坊汪¶
無方(同/上)¶
馬逺七十二侯圖絹畫冊一本毎冊副頁上楷書題識¶
筆稍弱是元人臨本其蟋蟀居壁繪一嬰兒以耳聽于¶
<pb:KR3h0069_WYG_007-27b>¶
壁上雷息聲畫一雷公作睡狀此二圖有意外思致餘¶
則直寫其事耳乃龍灣黄氏收藏(同/上)¶
馬逺秋江垂釣圖絹畫斗方雖為水墨實效小李将軍¶
超妙入神作也觀于夏季逺(同/上)¶
馬逺危峯阻日圖絹畫一幅氣色尚佳惜其剥落太過¶
耳觀于仇斗垣(同/上)¶
馬逺天香月坂圖絹畫一幅上有宋髙宗題詠(同/上)¶
馬逺明月出海圖絹畫鏡面一頁一片海水浪中湧出¶
<pb:KR3h0069_WYG_007-28a>¶
明月意思如真用筆清潔可愛(同/上)¶
馬逺宫苑乞巧圖小絹畫一幅髙不及二尺廣七八寸¶
畫宫中樓臺之景臺上乞巧女人身長半寸畫法工緻¶
氣韻渾厚效小李将軍為逺神品之畫識三字曰臣馬¶
逺(同/上)¶
馬逺竹鵲圖絹畫一幅雙鵲栖在枯槎上下有飛白兩¶
竹識二字曰馬逺(同/上)¶
馬逺蓮塘白鷺圖絹畫一大幅畫法沈着古雅識馬逺¶
<pb:KR3h0069_WYG_007-28b>¶
二字得于紹興朱子容家(同/上)¶
馬逺老子圖絹畫一幅畫法髙簡意趣有餘在杭城覺¶
苑寺觀于張黄美吴肯仲二人手癸丑四月二日(同/上)¶
馬逺布袋和尚圖絹畫鏡面一頁氣色如新一胖僧将¶
布袋挂在杖上肩之露其腹咲傲觀天而行妙品上畫¶
馬逺瀟湘八景圖絹畫一卷髙約六七寸畫法清潤境¶
界髙簡為逺之妙作識二字曰馬逺巻後有鄭元等¶
十一人題咏前有董氏圖書項氏圖書(同/上)¶
<pb:KR3h0069_WYG_007-29a>¶
　¶
　¶
　¶
　¶
　¶
　¶
　¶
　¶
<pb:KR3h0069_WYG_007-29b>¶
　¶
　¶
　¶
　¶
　¶
　¶
　¶
　南宋院畫録卷七¶
