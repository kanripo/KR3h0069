# -*- mode: mandoku-view; -*-
#+TITLE: 南宋院畫錄
#+DATE: 2015-08-24 23:16:29.508692
#+PROPERTY: ID KR3h0069
#+PROPERTY: BASEEDITION WYG    
#+PROPERTY: JUAN 卷一
<pb:KR3h0069_WYG_001-1a>¶
欽定四庫全書¶
　南宋院畫録卷一¶
　　　　　　　　　　　　　　錢唐厲鶚輯¶
　　總述¶
御前畫院馬和之蘇漢臣李安中陳善林椿吳炳夏圭¶
李迪馬逺馬麟(武林/舊事)¶
宋畫院衆工所畫多有無名者今國朝内畫水陸及佛¶
像亦然(長物/志)¶
<pb:KR3h0069_WYG_001-1b>¶
武林地有號園前者宋畫院故址也(寶顔堂/筆記)¶
宋畫院各有試目思陵嘗自出新意以品畫師(妮古/録)¶
宋南渡後粉飾太平畫院有待詔祗候甲庫脩内司有¶
祗應官一時人物最盛(錢塘縣/舊志)¶
宋畫院衆工必先呈藁然後上真所畫山水人物花木¶
鳥獸種種臻妙(朱夀鏞畫/法大成)¶
臨安北山鮑家田尼菴梅屏甲京都高宗嘗令畫院待¶
詔圖進(釋居簡/北磵集)¶
<pb:KR3h0069_WYG_001-2a>¶
夀皇使御前畫工寫曽海野喜容帶牡丹一枝夀皇命¶
徐本中作賛云一枝國艷兩髩春風夀皇大喜(貴耳/集)¶
五月菊花心極大每一鬚皆中空攅成一匾毬子紅白¶
單葉繞承之每枝只一花徑二寸葉似同蒿夏中開近¶
年院體畫草蟲喜以此菊寫生(范石湖/菊譜)¶
評者不以院畫為重以巧太過而神不足也不知宋人之畫¶
亦非後人可造堂室如李唐劉松年馬逺夏珪此南渡以後¶
四大家也畫家雖以殘山剰水目之然可謂精工之極(屠隆/畫箋)¶
<pb:KR3h0069_WYG_001-2b>¶
項氏蔵宋髙宗人參地黄圖贊對幅畫係院人佳品(真蹟/實録)¶
李思訓冩海外山董源冩江南山米元暉冩南徐山李¶
唐冩中州山馬逺夏珪冩錢唐山(董其昌/容臺集)¶
禪家有南北二宗唐時始分畫之南北宗亦唐時分也¶
北宋則李思訓父子著色山流傳而為宋之趙幹趙伯¶
駒伯驌以至馬夏輩(莫是龍/畫説)¶
宋南渡畫院諸人得名者若李唐周曾馬賁下至馬逺¶
夏珪李迪李安忠樓觀梁楷之徒僕於李唐差加賞識¶
<pb:KR3h0069_WYG_001-3a>¶
其餘亦不能盡别也(湯垕/畫鍳)¶
　(按馬賁為元祐紹聖間人周曽為/宣和時人不入南宋湯氏偶誤爾)¶
趙千里兄弟以右丞之精神布二李之慧智芳姿勁骨¶
不啻兼長至於劉李馬夏並属精能此南宋之再盛也¶
(張泰階/寳繪録)¶
南宋畫師無甚表表者劉李馬夏俱負重名而李馬為¶
最但較之北宋門庭自别其風氣使然歟(張泰階寳繪/録  字爰平)¶
(雲間人家有寳繪/樓崇正辛末作記)¶
<pb:KR3h0069_WYG_001-3b>¶
南宋劉松年為冠李唐馬逺夏珪次之(清河書/畫舫)¶
畫家各有傳𣲖不相混淆如人物白描有二種趙松雪¶
出於李龍眠李龍眠出於顧愷之此所謂鐵線描馬和¶
之馬逺則出於吳道子此所謂蘭葉描也(何良俊四/友齋説)¶
近世畫手絶無南渡初尚有趙千里蕭照李唐李迪李¶
安忠栗起吳澤數手今名畫工絶惟冩形象惜無精神¶
(都穆鐵/網珊瑚)¶
北方盤車騾綱必用李晞古郭河陽朱銳(董其昌畫/禪室隨筆)¶
<pb:KR3h0069_WYG_001-4a>¶
畫中山水位置皴法各有門庭不可相通惟樹木則不¶
然雖李成董源范寛郭熙趙大年趙千里馬夏李唐上¶
自荆闗下逮黄子乆吳仲珪輩皆可通用或曰須自成¶
一家此殊不能如栁則趙千里松則馬和之枯樹則李¶
成此千古不易雖復變之不離本源豈有舍古法而獨¶
創者乎(同/上)¶
山水大小李一變也荆闗董巨又一變也李成范寛一¶
變也劉李馬夏又一變也(藝苑/巵言)¶
<pb:KR3h0069_WYG_001-4b>¶
馬蝗描馬和之顧興裔之類撅頭描秃筆也馬逺夏珪¶
折蘆描如梁楷尖筆細長撇納也减筆馬逺梁楷之類¶
(鄒徳中繪/事指蒙)¶
大斧劈皴李唐馬逺夏珪小斧劈皴劉松年泥裏㧞釘¶
皴夏珪師李唐(汪砢玉/珊瑚網)¶
馬逺夏珪用秃筆淡描指甲雲以淡苦緑逐染(同/上)¶
畫家界畫最難如衛賢馬逺夏珪王振鵬皆以此專門¶
名家(王阮亭香/祖筆記)¶
<pb:KR3h0069_WYG_001-5a>¶
李思訓風骨竒峭揮操躁硬為行家建幢若趙幹伯驌¶
伯駒馬逺夏珪(沈顥/畫麈)¶
山水畫自唐始變古法盖有兩宗李思訓王維是也李¶
之傳為宋趙伯駒伯繡以及於李唐郭熙馬逺夏珪皆¶
李𣲖王之傳為荆浩關仝董源李成范寛以及於大小¶
米元四大家皆王𣲖李𣲖粗硬無士人氣王𣲖虚和蕭¶
瑟此又慧能之禪非神秀所及也至郭忠恕馬和之又¶
如方外不食烟火另具一骨相者(偃曝/談餘)¶
<pb:KR3h0069_WYG_001-5b>¶
宋畫絹光細如紙揩磨若玉更有濶五六尺者名曰獨¶
梭絹紙用鵠白澄心堂居多(博物/要覽)¶
宋有院絹匀净厚宻亦有獨梭絹有等極細宻如紙者¶
但是稀薄者非院絹也(明杜浚杜/氏畫譜)¶
院體唐以来翰林院諸色皆有後遂效之即學宫様之¶
謂也如京師有書藝局醫官局天文局御書院之類是¶
也即今畫家稱十三科亦是京師翰林子局如徳夀宫¶
置省智堂故有李從訓之徒(趙昇朝/野類要)¶
<pb:KR3h0069_WYG_001-6a>¶
顧愷之論畫不及禽鳥張舜賔謂禽鳥為下草蟲次之¶
不知宋孝武賜何戢彈雀圗是顧景秀所畫當時最知¶
名至宋黄筌林椿趙昌馬世昌輩及徽宗子昂宗姓尤¶
多惜愷之不及覩耳以余所見不下四五十册皆其至¶
者(明顧凝/逺畫引)¶
　¶
　¶
　¶
<pb:KR3h0069_WYG_001-6b>¶
　¶
　¶
　¶
　¶
　¶
　¶
　¶
　南宋院畫録卷一¶
